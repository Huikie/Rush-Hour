Wat is het verschil tussen een moeilijke rushhour-opgave en een evengrote makkelijk rushhour opgave?

Wij denken dat de complexiteit veroorzaakt wordt door een combinatie van het mogelijk aantal zetten per bord
en het minimaal aantal zetten dat nodig is om het winnende board te vinden. Wij denken dat de onderstaande formule
een goeie indicatie geeft van de complexiteit van een bord. Waarbij een lage score een indicatie is van een relatief
eenvoudig bord en een hoge score een indicatie is van een relatief complex bord.

> Minimaal aantal moves nodig voor winnend board ^ gemiddeld aantal mogelijke zetten per bord

Ons vermoeden wordt allereerst onderbouwd door onze Breadthfirst berekeningen van bord 1, 2 en 3.
 Zo heeft bord 2 slechts 15 zetten nodig om te worden opgelost, maar duurt het vinden van deze oplossing langer
 dan bij bord 3, waar 21 zetten nodig zijn. Bij nadere inspectie valt dit naar ons idee te verklaren door het aantal
 mogelijke zetten op ieder level van de Breadth first boom. Hoewel bord 2 minder zetten nodig heeft, zijn er op (bijna)
 ieder level van de boom meer mogelijke zetten dan bij bord 3, wat het vinden van een oplossing compliceert.
 Hierdoor is bord 2 in minder zetten op te lossen, maar complexer dan bord 3. Daarnaast is bord 1 complexer dan
 bord 2 en bord 3, dit is logisch aangezien bord 1 opgelost kan worden in 33 zetten en op ieder level van de boom meer mogelijke
 zetten heeft dan bord 2 en 3.

Daarnaast wordt ons vermoeden ondersteund door onderzoek van [van Assema (2014)](https://staff.fnwi.uva.nl/b.bredeweg/pdf/BSc/20132014/VanAssema.pdf).
Van Assema stelt onder andere dat de complexiteit van het oplossen van Rush Hour borden niet alleen te maken heeft met de minimale hoeveelheid zetten
die gedaan moeten worden om tot een winnend bord te komen, maar ook met de hoeveelheid mogelijke configuraties vanuit een bepaalde configuratie.
Van Assema illustreert dit door twee 6x6 rush hour borden te laten zien die beide met 31 zetten kunnen worden opgelost, maar het ene
bord is veel complexer en lastiger op te lossen dan het andere. Dit komt doordat het ene bord steeds zeer veel mogelijke configuraties
heeft (wat de breadth first boom enorm groot maakt), terwijl het andere bord dit niet heeft.

Dit leidt ons tot de conclusie dat ons vermoeden wel eens kan kloppen en zowel het mogelijk aantal zetten per board en het minimaal
aantal zetten dat nodig is om het winnende board te vinden van belang zijn.
Dit wordt zoals eerder vermeld bevestigd door onze berkeningen bij bord 1, 2 en 3.



Wat maakt een bord niet lastig

De complexiteit van een bord is niet (alleen) afhankelijk van de grootte van het bord. Zo is test_board_0 (te vinden in de Data folder) een 
groot bord van 9x9 met 5 auto's, maar het bord is in korte tijd (ongeveer 4 seconden) in slechts 4 zetten op te lossen. Een groot bord kan
namelijk weinig auto's hebben waardoor het eenvoudig op te lossen is. Wanneer we echter meer auto's toevoegen wordt het voor de breadth first
een stuk lastiger. Om dit te illustreren hebben we in test_board_1 ten opzichte van test_board_0 een extra auto toegevoegd, het algoritme
vindt de oplossing van 5 zetten, maar doet er nu ongeveer 55 seconden over!

De complexiteit van het bord is ook niet (alleen) afhankelijk van de hoeveelheid auto's die op het bord staan.
Bijvoorbeeld test_board_2 (te vinden in de Data folder) is een klein bord van 6x6 met 13 auto's!
Hoewel dit een hoop auto's zijn voor die grootte van het bord, kan het bord in slechts 10 zetten worden opgelost (in ongeveer 5 seconde).
